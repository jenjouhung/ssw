test1_1	汝等當知，一切眾生從無始來生死相續，皆由不知常住真心，性淨明體，用諸妄想，此想不真，故有輪轉。孤山曰常住真心，即下文如來藏心圓融三諦也。用諸妄想，謂九界眾生不達此三，本惟一念，於是六趣見其俗，二乘見其真，菩薩見其中，皆由不了圓融，妄生取著，故致輪轉二種生死。汝今欲研無上菩提真發明性，應當直心酬我所問。
